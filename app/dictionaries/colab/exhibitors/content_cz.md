## Základní informace

Festival se koná v **Brněnské Káznici 21. 9.-22. 9.**

- **Sobota 21. 9.** 10:00-20:00 plus afterparty
- **Neděle 22. 9.** 10:00-19:00

## Prezentační sloty

V rámci festivalu se můžete prezentovat na následujících barech v rámci prezentačních slotů. Výběr konkrétních prezentačních barů a dnů probíhá v přihlašovacím formuláři. Je možné si rezervovat více barů v obou dnech, nicméně nelze si prodloužit časový slot koupí dvou slotů v řadě. Celodenní bary provozujeme pouze na základě speciální dohody.

|              | Espressobary | Brewbar | Cuppingové stoly                     |
| ------------ | ------------ | ------- | ------------------------------------ |
| Sobota 21.9. | 3,5h         | 3,5h    | 2,5h                                 |
| Neděle 22.9. | 3h           | 3h      | 2,5h                                 |
| >            | >            | >       | \*časy jsou včetně 30min na přípravu |

### Espressobar white ![Espressobar white](/photos/202-_DSC0393.jpg) ![Espressobar white](/photos/258-_DSC0524.jpg)

Klasický espressobar, jak ho znáte z jiných kávových festivalů.

K dispozici Vám bude:

- Špičkový profesionální kávovar
- Freshový mlýnek
- Filtrovaná voda
- Oplach na konvičky
- Lednice na mléko

Na stole je dostatek místa na případný vlastní druhý mlýnek.

Váhy, tempery, lattiery atd. si přivezte prosím vlastní, případně po dohodě budeme mít nějaké na zapůjčení.

Kravské mléko si prosím přivezte vlastní, rádi Vám ho uschoVáme v lednicích po dobu festivalu či je možnost objednat si mléko od festivalu. Alternativní mléko bude k dispozici ovesné od sponzora Oatly zdarma.

### Espressobar black ![Espressobar white](/photos/272-_DSC0550.jpg)

Trochu netradiční espressobar určený pouze k přípravě čistého espressa bez mléka a dalších doplňků.

Dostanete k dispozici:

- Špičkový profesionální kávovar
- 2 freshové mlýnky
- Filtrovaná voda

Na stole je dostatek místa na případný vlastní druhý mlýnek.

Váhy, tempery, atd. si přivezte prosím vlastní, případně po dohodě budeme mít nějaké na zapůjčení.

### Brewbar ![Brewbar|landscape](/photos/DSC_3303.jpg)

Klasický brewbar jak ho znáte z jiných kávových festivalů.

Na stole najdete:

- Velký profi mlýnek
- Pod stolem barel s filtrovanou vodou

Váhy, konvice apod. si prosím přivezte vlastní, případně po dohodě budeme mít nějaké na zapůjčení. ![Brewbar|landscape](/photos/43-_DSC0087.jpg)


### Cupping ![Cupping|landscape](/photos/DSC_3354.jpg)

Nabízíme možnost uspořádat si vlastní cca 2h cupping.

K dispozici dostanete:

- Freshový mlýnek
- Cuppingové mističky, lžičky, konvičky, ubrousky a prostě všechno co byste mohli potřebovat

Vy už si přivezete jen kávu.

### Ceny

|                | Sobota   | Neděle   | po 1.7  |
| -------------- | -------- | -------- | ------- |
| Espresso Black | 2 700 Kč | 2 400 Kč | +300 Kč |
| Espresso Milk  | 3 000 Kč | 2 600 Kč | +300 Kč |
| BrewBar        | 2 700 Kč | 2 400 Kč | +300 Kč |
| Cupping        | 1 500 Kč | 1 500 Kč | +0 Kč   |

### Vystavovací prostory a zázemí

Veškeré vystavovací prostory jsou umístěné uvnitř. Pro vystavovatele, je uzavřené zázemí, kam si mohou odložit věci jen pár kroků od výstavních prostor.

### Hrníčky/kelímky na festivalu

Na festivalu, obdrží každý návštěvník u vchodu keramický nebo vratný plastový hrníček, který si může na několika místech v rámci festivalu umýt/vypláchnout. Nemusíte se proto starat o přivezení kelímků a podobných záležitostí na festival.

### Další benefity

Ke každému zakoupenému slotu získáte dvě vstupenky pro prezentující a až tři vstupenky s 50% slevou. Každá další vstupenka je se slevou 25 %

### Retailový prodej balíčků kávy

Na festivalu mohou pražírny po dobu svojí prezentace zároveň neomezeně prodávat vlastní balíčky kávy. Mimo to je možnost využít festivalového prodejního stánku otevřeného po celou dobu trvání festivalu.

Na stánek lze umístit až 4 druhy kávy po 5 kusech (není problém doplnit během akce). Prosíme abyste nám nejpozději 7 dní před akcí zaslali seznam káv které budete chtít umístit na prodejní stánek včetně prodejní ceny. Festival si za prodej účtuje 20 % z prodejní ceny. Na konci festivalu Vám zbytek balíčků vrátíme, vyúčtujeme a nejpozději do 14 dnů Vám zašleme peníze na účet.

### Reklamní grafika

Za prezentační bar je možné umístit po dobu prezentace až dva rollupy o maximální výšce 2m. Vaše pražírna bude umístěna na našich internetových stránkách ve formě loga, popisku a zápisu v programu. Zároveň bude sdílena na našich sociálních sítích ve formě nejméně dvou příspěvků a jednom sponzorovaném. Pokud by Vás zajímali i další formy reklamní spolupráce, neváhejte se nám ozvat.

## Ostatní informace

### Mapa prezentačních slotů

### Doprava

Adresa - Bratislavská 249/68

Před budovou je možné zastavit na pro Vás rezervovaných místech a vyložit techniku či kávu.

Parkování je možné o víkendu zdarma jak kolem budovy, tak v přilehlých modrých zónách.

Pro neřidiče doporučujeme dopravu vlakem či autobusem na hlavní nádraží odkud jede několik minut přímá linka tramvaje 2 a 4.
